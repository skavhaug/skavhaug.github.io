<!DOCTYPE html>
<html><head>
	<meta name="generator" content="Hugo 0.64.1" /><link rel="stylesheet" type="text/css" href="/css/main.min.css">
    <title>SLØV - SLØV 2021</title>
</head>
<body><header>
  <nav>
    <a href="/posts/">Informasjon</a>
    <a href="/about/">Om festivalen</a>
    <a href="/">SLØV 2021</a>
  </nav>
  <img style="max-width:100%" src="/img/slov_banner.jpg">
</header>
<main>
<div class="background">&nbsp;</div>
<div>
<h1>SLØV 2021</h1>
    <p>I år er det bare å komme seg ut av byen og ut på landet for å feire at ølet er
brygget og kjøttet ferdig for grillen. Vi starter fredag 6. august og holder på
til vi har tømt fatene, noe vi regner med vi bruker et par kvelder på.</p>
<p>Opplegget er som vanlig. Enten er dere invitert av festivalstyret, og kan ta
med godt humør og hengekøye, eller dere brygger deres eget øl og kan i tillegg
ta med opp til fire venner per 19l Corneliusfat.</p>
<p>Om maten. Vi kjøper inn litt av hvert, men garanterer hverken mengde eller
tidspunkter for servering. Det vi imidlertid kan garantere er varme griller,
kjøttkverner, spekk, svinenakker, naturtarm og 1.8% salt. Andre preferanser må
medbringes, og vi setter voldsom pris på alle tilskudd. Nytt av året er et
varm-/kaldrøykeri, og det ryktes om at fisken vaker i Øyangen når kornet modnes.</p>
<p>Har du spørsmål til årets festival, kan arrangementskomiteen nås på epost og
telefon.</p>
<p>Påmeldings-skjema finner du <strong><a href="https://docs.google.com/forms/d/e/1FAIpQLSc2K2-l_D8V33Z91www5bYJfYx01Cso8sP7oUOHX--wGYLchg/viewform?usp=sf_link">her</a></strong>!</p>
<p>Som i fjor må vi fremdeles ta hensyn til pesten. Vær derfor forberedt på at vi
må holde litt mer avstand enn vanlig, og at det kommer til å stå håndsprit over
alt. Bruk denne flittig, vask hendene ofte, og tenk på at det lumske viruset
kan være hvor som helst!</p>
<p>Vi sees,
Glenn, Inge, Ragnhild og Ola</p>

</div>
</main><footer>
    <p>skavhaug@gmail.com | +47 92 61 24 90</p>
</footer>
</body>
</html>
